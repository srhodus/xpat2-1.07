		Regole per Monte Carlo
		======================

Monte Carlo usa un mazzo standard di 52 carte (senza
jolly). Per iniziare il gioco si mischia il mazzo e si
distribuiscono a faccia in su 25 carte in cinque file
di cinque carte ciascuna. Le altre carte sono tenute di
riserva per il resto del gioco.

Scopo del gioco è eliminare a coppie le carte dallo
schieramento. Le carte devono avere lo stesso valore, e
devono toccarsi per un lato o per un angolo. Notare che
la rimozione di una carta non rende le due carte vicine
"adiacenti".

Dopo avere tolto tutte le coppie possibili, o comunque
tutte quelle che si intende eliminare, lo schieramento
deve essere consolidato, il che significa che tutte le
carte rimaste vengono "compresse" (mosse a sinistra,
poi in alto, in modo da conservare l'ordine iniziale di
distribuzione) per riempire gli spazi lasciati vuoti.
Si procede quindi a utilizzare il tallone per
ricostruire lo schieramento 5*5. A questo punto il
processo di eliminazione ricomincia. Questa operazione
può essere ripetuta a piacere; se non ci sono più carte
sul tallone, ci si limita a comprimere le carte
rimaste.

Il gioco riesce se si riesce ad eliminare l'intero
mazzo.
