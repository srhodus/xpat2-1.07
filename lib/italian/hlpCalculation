		Regole per Calculation
		======================

Calculation usa un mazzo standard di 52 carte (senza
jolly). Per iniziare il gioco si mischiano le carte e
si pongono sulla fondazione un asso, un due, un tre e
un quattro come basi. Sopra di queste si costruiscono 
quattro successioni, senza considerare seme e colore,
come indicato sotto:

            A,2,3,4,5,6,7,8,9,10,J,Q,K
            2,4,6,8,10,Q,A,3,5,7,9,J,K
            3,6,9,Q,2,5,8,J,A,4,7,10,K
            4,8,Q,3,7,J,2,6,10,A,5,9,K

Le restanti carte vengono girate una per volta dal
tallone, e possono venire giocate sulla fondazione o su
una qualunque delle quattro pile di lavoro collocate
subito sotto la fondazione. La carta in cima a queste
pile è sempre disponibile per essere spostata sulla
fondazione, ma non può venire spostata su un'altra
pila.

Il solitario riesce se si riesce a terminare la
costruzione su tutte le basi fino al re. L'abilità
necessaria per giocare a Calculation, oltre
naturalmente a ricordarsi di quale carta prosegua
ciascuna pila della fondazione, sta nell'evitare di
coprire una carta che servirà in breve con una che non
potrà essere usata per qualche tempo. I re sono
particolarmente scoccianti, visto che non possono
essere mossi finché almeno una pila della fondazione è
stata completata.

La strategia generale è di piazzare le carte sulle pile
di lavoro in ordine discendente, ma le carte sono
raramente così gentili da permettere di fare questo in
maniera passabile. Può convenire anche dedicare una
pila a contenere i re, o metterli come prima carta
delle varie pile se questi escono all'inizio della
partita.
